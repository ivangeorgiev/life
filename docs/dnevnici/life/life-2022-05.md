May 2022
=============================

8 Май 2022 (неделя)
-------------------------

При пробите на косачката жълтия кошер отвърна на удара! Три ужилвания. Едното на върха на ухото. Тестовете завършиха с безславен бяг. Опитах повторно да кося отзад, но отново бях ударен без предупреждение и се наложи да се спасявам с бяг.

С Лора се разходихме из града - от строителния техникум до чешмичките на общината и обратно. Кратко, понеже имах сериозен дискомфорт в сгъвката на тазовата област.

От книжарница Хеликон си купих няколко книги, между които "Гладът - приятел и лекарство" на Лидия Ковачеа.

9 Май 2022 (понеделник)
-------------------------

Реших да пробвам продължително "амбулаторно" "гладуване" (по-скоро плодов режим) по Лидия Ковачева. Засега не съм определил продължителност.

Храна през деня деня:

- ябълки - 800 гр.
- портокали - 2 бр.

10 Май 2022 (вторник)
------------------------

Втори плодов ден. Самочувствието е добро. Повиках Рокси и установих, че мога да клекна.

Сключих договор за доставка на Ford. Преведох и цялата сума.

Храна през деня:
- Ябълки - 800 гр,
- Грейпфрут - 2 бр - 600 гр.
- Билков чай на два пъти - общо три чаши

11 Май 2022 (сряда)
---------------------

Трети ден плодов ден. Тази сутрин стават 60 часа от последното "редовно" хранене.

Самочувствието е добро. Чувства се известна лекота и желание за движение. Мога да клякам сравнително лесно, за да си говоря с Рокси. Наблюдава се тенденция затрудненото ходене поради дискомфорт в ходилата (подагра?) да се улеснява.

С Христо и Лора разходихме Рокси и Пацо до стадиона. Там правихме "дядо Китаец".

Камелия си дойде от София.

12 Май 2022 (четвъртък)
-----------------------------

Четвърти плодов ден.

Добро самочувствие. Отсъства чувство за глад. Тенденцията към подобряване на подвижността продължава. Излизането от колата е лесно. Качване и слизане по стълбите - не са проблем.  

Не можахме да вземем лекарствата на Лора. Работят със здравна каса до 16:00.

Вечерта изядох половин грейпфрут (20:40) след като работих в градината. Толкова вкусен грейпфрут!

Садихме репички, тиквички, боб, царевица, слънчоглед с Камелия, Лора, Христо.

Преди лягане си взех душ навън.




13 Май 2022 (петък)
------------------------------

Пети плодов ден.

Добро самочувствие. 

Купих нова везна. Купих си и нов, стабилен стол за навън.

Правихме разходка в града: оставихме колата на Кауфланд - до паметника на Левски, парка - сладолед (всички без мен), стъпалата на бившата пета аптека, връщане до колата. На връщане в баира към пожарната тазобедрената сгъвка ме заболя рязко. Болката остава.

Тегло: 125-126 (непредставително)


14 Май 2022 (събота)
------------------------

Шести (последен) плодов ден. Добро самочувствие.

Болката в сгъвката все още е налична,

От 9 до 10 бяхме (Христо, Лора, Камелия, Рокси) на Света гора за упражнения с Калинбата. Валеше дъжд. Аз правих тай-чи. 

Дъждът отмина и към 11 и нещо се изясни. Ходихме с Христо и Лора до хижа Божур откъм Горна Оряховица. Направихме кръгов маршрут като се изкачихме до Камъка на отиване, а на връщане се спуснахме по краткия и мързелив маршрут. На слизане от Камъка Роксана надуши заек, обаче не го видя. Мина на метър, метър и половина от него, но не го видя. Видях го аз как стоеше със прибрани уши и когато се размина с Рокси се изниза по терлици. Беше огромен и имаше окраска като на Роксана.

Посетихме татко (инжекция на Лора) и прекъснах плодовия режим като приех нормална храна - пиле с ориз, баница, домашно овче сирене, парче кекс правен от Христо. Стефка ми прати разсад домати и пипер.

Нощ на музеите. Посетихме църквата свети 40 мъченици и Сарафкината къща. Между двете имаше "Звук и светлина" на Царевец. Прибрахме се към 10.

След обяд през целия ден чувствах жажда и пия вода.

Тегло: 124-125 (непредставително)
Тегло: 123

15 Май 2022 (неделя)
------------------------

Тегло: 123.3

