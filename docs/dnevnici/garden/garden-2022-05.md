May 2022
=============================

6 Май 2022 (петък)
-------------------------

Купихме косачка Einhell.

Посадих още десет корена зелки (кьосе), целина за глави и цвекло.

Посадих редче царевица и боб.

8 Май 2022 (неделя)
-------------------------

Изпънах трети ред, който започнах с домати Калина плюс два корена биволско сърце (едро). След това насадих 6 гнезда корнишони - семки. Допълних и втория ред с три корена Калина. Преди да посадя доматите, ги полях както са в торбичката. При саденето, първо правя дупка, сипвам вода, после слагам корена, заривам, притискам. Със садилото правя "кладенче" близо до корена и поливам. 

Цвеклото не изглежда никак добре, въпреки редовното поливане. Новите зелки и целината изглеждат добре.

Пръскане: Сутринта пръсках лозите и повечето дръвчета с Ридомир Голд.

Времето: Сухо, силно слънце, обилна роса.

9 Май 2022 (понеделник)
-------------------------

Новите доматки изглеждат значително по-добре от първите разсади.

Оплевих съндъчетата с магданоз, спанак и чубрица/салвия/босилек. Босилека не се вижда никакъв.

Лора и Христо изядоха първите две ягоди.

Инсталирах компостер. Някои връзки:

- [Компостиране от Bauhaus](https://bauhaus.bg/kompostirane)
- [Компостиране за начинаещи от ZeroWasteSofia](https://zerowastesofia.com/composting-for-dummies/)

Някои корени рози, както и майския сняг са нападнати сериозно от листни въшки. Наченки има и на черешата до кошерите. 

Пръскане: инсектицид цветята, ментата и черешките.

Времето: Сухо, силно слънце, сутринта - 5 градуса - имаше роса.

10 Май 2022 (вторник)
------------------------

Посдих 12 клетки тагетис в съндъче за разсад. Поставих съндъчето на оградата.

В някои кофички с корнишони се наблюдава раздвижване. Боба и царевицата - няма вест, поливам ги всяка вечер.

Ментата все още има въшки. На една от розите въшките са с размер на крави. Забърсах със съпунена ръка. По храстчето до аронията мачках въшките.

Залових Сторми да спи в ягодите.

11 Май 2022 (сряда)
---------------------

Сутринта полях картофите. Има поникнали картофи - от 2-3 см до 10 см.

Сторми е спала в съндъчето за разсад салати и е смачкала един корен.

Посадих две редчета висок боб и царевица. Преместих/пикирах и от тиквите между тях.

Посадих още:

- разсад босилек (в тавичката на оградата при тагетиса)
- разсад спанак (в тавичката на оградата при тагетиса)
- боб, царевица - зад плевнята. Пикирах и тикви.

Отрязах два клона от хинапа и сложих единия върху ягодите - срещу котките (Сторми).

Времето: Сутринта - 7 градуса, роса. Разкъсана облачност, която постепенно се сгъсти и леко ръми. Бързо спря, дори не намокри земята. Облачността се разкъса и следобед пак е слънчево.

За косачката Райдер:

- ул. Краков 7
- 062 622 137; 0894 477494
- [сервизи в България](https://www.raider.bg/magazini-i-servizi-6?country=2)
- сайт [praktis.bg](http://praktis.bg)

12 Май (четвъртък)
----------------------------

Посадени: слънчогледи, втори вид боб + царевица, репички (2 реда), 4 корена тиквички от собствен разсад.

Наблюдават се стъбла поникнала царевица в най-пърата партида.

Червения божур е цъфнал. Жълтата роза има 3-4 отворени цвята.
Започваме затвяряне на малките доматки под буркан нощем - докато минималните температури не надминат 10 градуса.

14 Май (петък)
------------------------------

Посадени: бакла - 2 реда от старо семе.

Розовия божур е цъфнал.
Струва ми се, че засенчващата мрежа задушава доматите като виси. Изпънах я да не провисва отстрани.

Пръскане: инсектицид, всички дръвчета и повечето цветя.


