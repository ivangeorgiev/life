Лучник/Празеник
===================================

Продукти
--------

- 500 г брашно
- 250 мл топла вода
- 7 г суха мая
- 2 ч.л. захар
- 2 ч.л. сол
- 3 с.л. зехтин

За плънката:
- 2 глави лук
- 3 стръка праз
- 1/2 к.ч. олио
- 2 ч.л. червен пипер
- 1 ч.л. чубрица
- 2 домата (доматено пюре)

Приготвяне
-----------

В купа изсипете захарта и маята и залейте с водата. Разбъркайте и оставете за около 10 минути да се активира. Към пресятото брашно добавяте солта, втасалта мая и зехтина. От получената смес омесете меко тесто, което оставяте във фурната на 50 градуса докато удвои обема си.

За да приготвите плънката, почистете и нарежете праза и лука на ситно. В дълбок тиган изсипете олиото и след като се сгорещи, добавете лука и праза. Когато праза и лука омекнат, прибавяте нарязаните на ситно домати и останалите подправки. По желание прибавете и 1 ч.л. сол и разбъркайте добре.

Разделете втасалото тесто на две части като едната е два пъти по-голяма от другата. От голямото парче тесто разточете кора, която е по-голяма от тавата, така че да излиза от нея. Поставете я в тавата, изсипете и разпределете равномерно плънката. От другата част тесто разточете кора, с която покривате плънката. Запечатайте лучника с долната кора, която излиза изън тавата. Ако желаете, залейте лучника с разбито яйце.

Сложете лучника във фурна, загрята до 50 градуса за около 15 минути да втаса, след което усилете фурната до 180 градуса и печете около 30 минути. Готовият лучник има леко златисто-кафява коричка, която при почукване звънти.

Източник: [лучник](https://www.supichka.com/%D1%80%D0%B5%D1%86%D0%B5%D0%BF%D1%82%D0%B0/122/%D0%BB%D1%83%D1%87%D0%BD%D0%B8%D0%BA)


