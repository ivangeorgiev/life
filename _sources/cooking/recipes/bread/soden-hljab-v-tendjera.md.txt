Соден хляб в тенджера
========================

Продукти
---------

- 500 г. брашно
- 1 ч.ч. кисело мляко
- 1 ч.л. сода бикарбонат
- 2-3 с.л. олио
- 150 мл. хладка вода

Приготвяне
-------------

В киселото мляко угасете содата бикарбонат и прибавете 100-150 мл. вода до получаването на 350 мл. разредено кисело мляко (айрян).

С получената смес и брашното омесете тесто като на края прибавете олиото. Тестото се "сгъва" на 1/3 и 1/3 общо 6 пъти.

Оставете за десетина минути на хладно. През това време във фурната загрейте подходяща тенджера. 

Набрашнете плота и изсипете отгоре тестото. Поръсете и тестото с брашно. Омесете тестото шест пъти като го сгъвате - до 1/3 от единия край и после 1/3 откъм другия край. Набрашнете, с притискане разтягате и отново сгъвате перпендикулярно на предишното сгъване - на 1/3 и още на 1/3. И така още 4 пъти като след второто сгъване може да не се набрашнява.

Оформете хляб като подгънете четирите края към центъра. Набрашнете плота и обърнете топката с шева към плота. Натрийте с брашно, за да не лепне. Покрийте с кърпа и оставете да почине за 15 минути. Хвърлете го в сгорещена форма/тенджера. С остър нож направете отгоре кръстообразен нарез. Покриите с горещия капак. 

Сложете на най-ниското ниво в горещата фурна. Печете 30 минути на максимална температура. Свалете капака, намалете температурата до 200-210 градуса и допечете още 15 минути.

Рецептата е адаптирана от [гръцки селски хляб без месене](grytski-selski-hljab-bez-mesene).
