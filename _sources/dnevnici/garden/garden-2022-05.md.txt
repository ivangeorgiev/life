May 2022
=============================

6 Май 2022 (петък)
-------------------------

Посадих още десет корена зелки (кьосе), целина за глави и цвекло.

Посадих редче царевица и боб.

8 Май 2022 (неделя)
-------------------------

Изпънах трети ред, който започнах с домати Калина плюс два корена биволско сърце (едро). След това насадих 6 гнезда корнишони - семки. Допълних и втория ред с три корена Калина. Преди да посадя доматите, ги полях както са в торбичката. При саденето, първо правя дупка, сипвам вода, после слагам корена, заривам, притискам. Със садилото правя "кладенче" близо до корена и поливам. 

Цвеклото не изглежда никак добре, въпреки редовното поливане. Новите зелки и целината изглеждат добре.

Сутринта пръсках лозите и повечето дръвчета с Ридомир Голд.

Времето: Сухо, силно слънце, обилна роса.

9 Май 2022 (понеделник)
-------------------------

Новите доматки изглеждат значително по-добре от първите разсади.

Оплевих съндъчетата с магданоз, спанак и чубрица/салвия/босилек. Босилека не се вижда никакъв.

Лора и Христо изядоха първите две ягоди.

Времето: Сухо, силно слънце, сутринта - 5 градуса - имаше роса.

10 Май 2022 (вторник)
------------------------

Посдих 12 клетки тагетис в съндъче за разсад. Поставих съндъчето на оградата.

В някои кофички с корнишони се наблюдава раздвижване. Боба и царевицата - няма вест, поливам ги всяка вечер.

Залових Сторми да спи в ягодите.

11 Май 2022 (сряда)
---------------------

Сутринта полях картофите. Има поникнали картофи - от 2-3 см до 10 см.

Сторми е спала в съндъчето за разсад салати и е смачкала един корен.

Времето: Сутринта - 7 градуса, роса. Разкъсана облачност.


